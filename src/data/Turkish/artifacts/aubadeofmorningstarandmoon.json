{
	"id": 15043,
	"rarityList": [
		4,
		5
	],
	"name": "Seher Yıldızı ve Ayın Sabah Şarkısı",
	"effect2Pc": "Element Ustalığını 80 artırır.",
	"effect4Pc": "Kuşanan karakter alanda değilken Ay Tepkimesi Hasarı %20 artar. Grubun Ay Sembolü Seviyesi en az Yükselen Parıltıyken Ay Tepkimesi Hasarı ilave %40 daha artar. Bu etki, kuşanan karakter 3 saniye aktif olduktan sonra kaybolur.",
	"flower": {
		"name": "Mehtap Adağının Görkemli Rüyası",
		"relicType": "EQUIP_BRACER",
		"relicText": "Yaşam Çiçeği",
		"description": "Semavi ayların tanrıçalarının ihtişamlı güzelliğini göstermek için özenle oyulmuş bir çiçek süsü. Kadim çağlarda onların heykellerini yapan zanaatkarların elinden çıkmıştır.",
		"story": "Geçmiş bir çağda, ilkel göklere rehberlik eden gümüş çarkların sayısı henüz üçtü.\nO zamanlar, göklerden bahşedilen yasalar henüz derlenmemişti ve insanlığın sınırları henüz çizilmemişti.\n\nTanrıların oğulları ve kızları, yeni yaratılmış bahçelere ve vadilere dağılmıştı, sayıları ise sınırsızdı.\nO zamanlar göğün elçileri, cahil insan kalabalıklarının arasında dolaşarak refah ve bilgelik tohumları ektiler.\nSonunda tanrıların vadettiği refah, zeka ateşini yaktı ve bu da şüphe fısıltılarını körükledi.\n\nCevabın arayışında olan halk rahiplerini seçti; cevaptan korkan rahipler ise krallarını kutsadı.\nÖlümcül ahmaklık, tanrıların elçilerinin gazabını uyandırdı. Sorular karşısında ilahi elçiler tek kelime etmedi.\nVe böylece insanlar, karanlık ve güneşsiz gecede bakışlarını gökyüzüne çevirip üç parlak aya kurbanlar sundular.\n\nRüyaların ve şiirin kızları, gece göğünün üzerinde ölümlü dünyanın her değişimini aralıksız bir şekilde, dikkatle gözledi.\nArianrhod Krallığı'nın derin uykusunda, yetmiş kademeli merdivenin dibinde, parıldayan gümüş gemilerin yanında.\nTa ki bu zavallı küçük insanların kalplerinin de ay depremleriyle çalkalanacağını duyana dek...\n\nTıpkı bir zamanlar gümüş yıldızların ejderhaların göklerde süzülen gemilerine yol göstermesi gibi, gece de gözlerini yeryüzüne dikmişti.\nAyın altına delilik ve ilham getirdiler. Bu, Düzenin veremeyeceği bir yanıttı.\nSabah yıldızı yeniden yükseldiğinde, başrahibe dağın zirvesinden elinde daire şeklinde küçük bir tılsımla geri döndü.\nBu \"Ay Çarkı\", üç ay ile halk arasındaki yeni antlaşmaydı."
	},
	"plume": {
		"name": "Mehtap Adağının Veda Işığı",
		"relicType": "EQUIP_NECKLACE",
		"relicText": "Ölüm Tüyü",
		"description": "Kadim çağlarda semavi aylara dualar yazan rahiplere sonsuz ilham veren bir tüy.",
		"story": "Geçmiş bir çağda, ilkel göklere rehberlik eden gümüş çarkların sayısı henüz üçtü.\nO zamanlar, sabah yıldızlarının üzerinde yürüyen ve ayın çok yukarısında yaşayan Kanatlı Olan, Ebedi Göklerin Efendisi oldu.\n\nGemi demirlemiş, oluşum tamamlanmıştı. Dağlar ve nehirler de sırasıyla işlenmişti.\nYerin altında ve denizlerin derinliklerinde Eski Dünyanın düşmüş klanları ve yıkılmış kralları yaşardı.\nYumurta kabuğunun içindeki Dünyanın Efendisi, gerçek ve şeytani gökyüzünü dışarıda bırakmak için sahte bir örtü çekti.\nVe bir zamanlar canavarlara hükmeden kralların bile uykusunu kaçıran o dehşeti gizledi.\n\nGüneşin şiddetli ışığı gökleri tertemiz etmişti ama yeni dövülmüş taht, Mehtaplı Gecenin Üç Kız Kardeşi için gökyüzünde hâlâ bir yer ayırıyordu.\nBelki de tasarımı gereği, elementlerin mükemmel bir düzende dalgalandığı bir dünyanın bile metcezirlere ihtiyacı vardı.\nOtuz Gecenin Vaizleri, tek başlarına bu yalnız ve ıssız gezegeni yaklaşan kaçınılmaz kıyametten koruyamayacaklarını biliyorlardı.\nNihai yok oluş gelmeden önce, iyi ile kötünün savaşındaki hiçbir galip, birlikte ebedi hiçliğe düşme felaketinden daha kötü olamazdı.\nBelki de sise bürünmüş eski lordları cevabı asla bulamayacaktı. Ya da belki de o cevap çoktan hazırdı.\n\nUmdukları gibi gök kubbenin ulu hükümdarı, kara sise bürünmüş yok ediciyi reddetti.\nŞüphesiz, gölgeli diyarlardaki uzun yolculuğu boyunca sayısız yıldızın sonuna tanıklık etmişti.\nVe böylece onlar da Düzeni seçtiler. Veya daha doğrusu, ona yer açtılar.\nÜç ayın yönetimi sabah yıldızıyla paylaştığı çağdı. Sonsuzluğun henüz Sonsuzluk olduğu çağdı."
	},
	"sands": {
		"name": "Mehtap Adağının Son Saati",
		"relicType": "EQUIP_SHOES",
		"relicText": "Kadim Kum Taneleri",
		"description": "Son anın anısına hazırlanan bir kum saati. Kadim çağlarda semavi aylardan gerçeği arayan bilgelerin eseridir.",
		"story": "Geçmiş bir çağda, ilkel göklere rehberlik eden gümüş çarkların sayısı henüz üçtü.\nO zamanlar, güzel kokulu denizin beslediği kadim ejderha göklerin derinliklerine yelken açmış, yıldızların arasındaki sislere karışıp kaybolmuştu.\n\nO karanlık sisler o kadar derindi ki binlerce yıldızın ışığı bile onların yer çekiminden kaçamazdı.\nUlu ejderha, bu gezegen de yutulmadan önce cevabı bulmak için tek başına zorlu bir göreve atıldı.\nYerden üç parlak ay yükseltti ve bu küçücük dünyayı metcezirlerin zincirleriyle sımsıkı bağladı.\nAy ışığı, ejderha sislerle kaplı diyardan dönene dek, sonun Uzun Gecesi boyunca bereketli toprakları aydınlatacaktı.\nAncak binyıllar geçip giderken üç ay kız kardeş, eski efendilerinin geri dönüşünü boş yere bekleyip durdu.\nKanatlı Gökten Gelenin sabah yıldızıyla vardığı güne kadar...\n\nYıldızları söndürecek olan büyük düşman o değildi, dünyanın varlığını sürdüren kaynağı yağmalama niyetinde de görünmüyordu.\nBu davetsiz misafir karşısında, gezegenin iradesini temsil eden üç muhafız durmaksızın tartıştı.\nAncak ister boyun eğerek ister isyan ederek, ister savaşarak ister ölerek olsun, Orduların Efendisi yoluna çıkan her şeyi acımasızca ezip geçecekti.\nÇünkü burası, onun insanlığın çocukları için seçtiği yeni dünyaydı ve onun tasarımına göre hem yer hem de gök yeniden doğacaktı.\nGündüzün fethi mukadder sonuna ulaşmadan önce, gecenin hizmetkarları yalnızca zamanlarının gelmesini bekleyebilirdi..."
	},
	"goblet": {
		"name": "Mehtap Adağının Sunusu",
		"relicType": "EQUIP_RING",
		"relicText": "Eonotem Kadehi",
		"description": "Kadim bir ayinin son ziyafetinde kaybolan bir şarap kadehi. Bir zamanlar inançlılar bu kadehi ay ışığına adaklar sunmak için kullanmıştır.",
		"story": "Geçmiş bir çağda, ilkel göklere rehberlik eden gümüş çarkların sayısı henüz üçtü.\nÜç Diyarın uyuyanları henüz uyanmamıştı. Rüyalarını ve hasretlerini yalnızca onları izleyen gece bilirdi.\n\nKayıp ruhları ayın yaldızlı salonlarına çekmek için dev bir gümüş gemi Meropis limanına yanaştı.\nBir zamanlar Elementlerin nefesinde akan yaşamla kutsanmış olan bu cennet, şimdi kapılarını ölümlülere bile açıyor.\nMetcezirleri kovalayanlar, mehtaplı gecenin üçlü tacına şarkılar ve danslar adayarak Gümüş Krala övgüler dizer.\nGazaplı ve acımasız Yüce Baba'nın aksine, üç ayın yumuşak ışığı tüm kayıp ruhları şefkatli bir anne gibi teselli etti.\n\nBöylece yeryüzü halkları, en büyük adanmışlıklarını Mehtaplı Gecenin Hanım Annelerine sundular.\nBazıları Vindagnyr'in zirvelerine çıkar, parlak aylara defne taçlı dizeler sunarlardı.\nDiğerleri ise Lang-Gan'ın kutsal sunaklarına adım atar, ince işlenmiş yeşimin gecenin güzelliğini vurgulamasına izin verirdi.\nVe diğerleri de Arkadya'nın kutsal koruluklarında meşe ağacından altın dallar elde ederdi.\nGüneş doğmadan önce, göklere meydan okuma arzularının hepsi burada doğmuştu.\n\nAncak Ebedi Göklerin Efendisi tarafından insanlığın evlatları için seçilen anavatanda ay ışığı, kutsal bir lütfun tek bir ipliğinden ibaretti.\nGökleri araştırmak yasaktı, zira belirlenmiş kuralların ötesindeki her görev yalnızca yıkıma yol açardı.\nSonunda, dünyanın ucundaki uzun kılıç gökyüzünü boydan boya kestiğinde, \"Sonsuzluk\"un kendisi de bir sona ulaştı..."
	},
	"circlet": {
		"name": "Mehtap Adağının Gümüş Tacı",
		"relicType": "EQUIP_DRESS",
		"relicText": "Logos Tacı",
		"description": "Bir ilahinin son hecesinde bırakılmış gümüş bir taç. Kadim çağlarda semavi aylara methiyeler yazan şairler tarafından takılmıştır.",
		"story": "Geçmiş bir çağda, ilkel göklere rehberlik eden üç gümüş çarktan ikisi düşmüştü.\nArtık \"Sonsuzluk\" tarafından korunmayan dünya, son nefesine doğru ilerlerken Yeni Ayın geri dönüşünü bekliyordu...\n\n\"Ebedi Ay\" düştüğünde gökler ve yer altüst oldu.\n\"Hareli Ay\" parçalandığında kızıl gölge Hiçlik denizinin derinliklerine gömüldü.\n\"Donuk Ay\" durduğunda uluslar sarsıldı ve yıkıma uğradı.\n\nFakat ezeli kokulu deniz, her yıl onu sarsan binlerce ay depremiyle hâlâ dalgalanıyordu.\nVe altın tellerden dokunmuş o uzun şarkı, gümüş yıldızlar toza büründüğünde bile hiç susmadı.\nGökyüzü perdesinin katmanları arasından, yeryüzü halkı gerçek ay ışığının tadını çıkaramadı.\nYine de zaman nehrinin metceziri, ister gölgeli gecelerde ister aydınlık günlerde olsun, onları birbirine bağladı.\n\nYıldızların yollarının izini sürer, sığ uykunun merdivenlerinden ineriz;\nGün doğumundan gün batımına kadar gezinir, perdenin ardındaki cevabı ararız;\nArtık Sonsuzluğa bağlı olmayan kalplerimiz, zayıf ama durmadan kıpırdanmaya devam eder;\nEbedi ile fani arasındaki düşlerde, aya sunulan son saati bekleriz."
	}
}