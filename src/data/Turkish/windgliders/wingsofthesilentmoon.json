{
	"id": 140017,
	"name": "Sessiz Ayın Kanatları",
	"description": "Yeni Ayın saygısını ve sevgisini kazandığın için sana hediye edilen süslenmiş bir kanat.",
	"rarity": 4,
	"story": "Bu, Feylerin ayın altında bir araya geldiklerinde anlattıkları, nesilden nesile aktarılan bir masaldır.\nBu tür mehtaplı toplanmalar kadim bir ayindir. Bazıları bu geleneğin, gökyüzünde gerçek ayın asılı durduğu bir çağa dayandığını ve belki de onun altında toplanan varlıkların aslında hiç de Fey olmadığını söyler. Her ne olursa olsun, aya bakarak eski ve yeni zamanlardan bahsetmek, aralarındaki en cesurları tarafından sırları paylaşmak için mükemmel bir an olarak kabul edilir.\nVe anlattıkları tüm öyküler arasında bir tanesini pek severler:\n\nEfsaneye göre, Kar Diyarı Feylerinin kralı -büyük bir canavarın kemiklerinden doğan bir kahraman- tüm kıtayı birleştirmeyi amaçladı. Bunu yapmak için son düşmanını katletmek zorundaydı.\nAncak o düşman ne yaşlanabiliyor ne de ölebiliyordu, zira canı bedeninden çok uzakta saklıydı. Karlı diyarların kralı onu kaç kez yere sererse sersin, gölgelerin arasından yeniden doğuyordu.\nAyazın ruhu ve saray duvarlarının ötesinden gelen bir gezgin, bu düşmanın ardındaki gerçeği aramaya koyuldu. Sonunda onun nasıl öldürülebileceğini öğrendiler.\nDüşmanı öldürmek için Kar Kralı'nın, dünyanın en karanlık katmanlarının derinliklerine gömülü bir çatlak bulması gerekiyordu. O çatlağın içinde aşağı doğru büyüyen bir ağaç yatıyordu. Ağacın kule benzeri dallarının üzerine bir kuzgun tünemişti. Kuzgunun karnında ise kar beyazı bir tavşan yatıyordu. Tavşanın gözlerinde bir kapı vardı. Ve o kapıyı açarsa dökülmüş mürekkep kadar kara bir dünya ortaya çıkacak, hem gökyüzünü hem de yeryüzünü yutacaktı. O dünyada her şey hareketsizdi. Ne ışık ne de ses vardı. Kar Kralı o sessiz diyarı tek başına geçmek ve onun ışıksız kalbinde bir yumurta bulmak zorundaydı.\nBu yumurta, düşmanının yaşam özünü barındırıyordu. Onu parçalarsa ölümsüz düşman da toza dönüşecekti.\nKapıyı açma kısmına kadar görev pek de zor durmuyordu, en azından kar diyarının kralı öyle düşünüyordu. Ama o zifiri karanlık sessizlik diyarını nasıl geçecekti?\nBu sebeple ayazın ruhu ve gezgin, onun için kadim ay ışığından iki kanat dokudular.\n\nİşte bu, birini sessiz boşluktan geçirebilecek olan kanat olabilir. Ancak eski ay ışığı parlaklığını çoktan yitirdi ve bir zamanlar onları kullanan kar diyarı kralı da tarihten silindi. Bugün geriye kalan ise sıradan bir kanattan farksız. Aslında kanatlar, Kar Kralı'nın çağından çok daha sonra icat edildiği için bu hikayenin tamamı, birisinin kanadın varlığını haklı çıkarmak için uydurduğu süslü bir açıklama olabilir.\n\nKar diyarı kralının hikayesi nasıl mı sona erdi?\nBazıları, yumurtayı parçaladığı vakit nihayet gerçeği gördüğünü söyler: En büyük düşmanı onun suretine bürünmüştü.\nDiğerleri ise yumurtanın hiç var olmadığını ve kapının ardındaki dünyanın, onu boşlukta tutmak için kurulmuş bir tuzaktan ibaret olduğunu iddia eder.\nHikayenin sayılamayacak kadar çok versiyonu var. Ama bunun bir önemi yok. Çünkü bu kanatların hikayesinde...\nEn önemli kısım hiçbir zaman sonu olmamıştı.",
	"source": [
		"\"Mehtap Günlükleri: Bölüm III\" altındaki tüm görevler tamamlanarak elde edilir."
	]
}