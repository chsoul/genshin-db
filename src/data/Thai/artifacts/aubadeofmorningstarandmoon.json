{
	"id": 15043,
	"rarityList": [
		4,
		5
	],
	"name": "Aubade of Morningstar and Moon",
	"effect2Pc": "ความชำนาญธาตุเพิ่มขึ้น 80 หน่วย",
	"effect4Pc": "เมื่อผู้สวมใส่อยู่ในทีม แต่ไม่ได้เข้าร่วมการต่อสู้ ความเสียหายที่เกิดจากปฏิกิริยาประกายจันทร์จะเพิ่มขึ้น 20%; เมื่อระดับลัคนาจันทร์ของทีมเป็นจรัสแสงเป็นอย่างน้อย ความเสียหายจากปฏิกิริยาประกายจันทร์จะเพิ่มขึ้นอีก 40% เอฟเฟกต์ข้างต้นจะถูกลบล้าง หลังจากผู้สวมใส่เข้าร่วมการต่อสู้ 3 วินาที",
	"flower": {
		"name": "Moonlit Offering's Opulent Dream",
		"relicType": "EQUIP_BRACER",
		"relicText": "Flower of Life",
		"description": "เครื่องประดับดอกไม้ที่แกะสลักอย่างพิถีพิถัน โดยช่างฝีมือผู้ซึ่งเคยแกะสลักรูปปั้นเทพธิดาแห่งดวงจันทร์สุญตาในสมัยโบราณ เพื่อแสดงให้เห็นถึงความงดงามของเทพ",
		"story": "เคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล ยังคงมีจำนวนถึงสาม\nในยุคนั้น กฎเกณฑ์ที่สรวงสวรรค์ประทานลงมา ยังไม่ได้รวบรวมเป็นปึกแผ่น ขอบเขตแห่งวิถีมนุษย์ก็ยังไม่ได้ถูกขีดคั่น\n\nเหล่าประชาของเทพกระจัดกระจายอยู่ตามอุทยาน และหุบเขาที่เพิ่งรังสรรค์ จำนวนมากล้นสุดคณานับ\nผู้ส่งสาสน์ของฟากฟ้า เดินอยู่ท่ามกลางผู้คนที่ไร้เดียงสา เพื่อคอยหว่านโปรยความรุ่งเรืองและภูมิปัญญา\nทว่าท้ายที่สุด ความรุ่งเรืองที่เทพเจ้าเคยให้คำมั่นไว้ ก็ได้จุดประกายสติปัญญา และสติปัญญานั้น ก็นำมาซึ่งความเคลือบแคลงสงสัย\n\nเพื่อแสวงหาคำตอบ ผู้คนจึงเฟ้นหานักบวช ทว่าด้วยความหวาดกลัวในคำตอบ นักบวชจึงสถาปนาองค์ราชา\nผู้ส่งสาสน์ของเทพเจ้าโกรธเกรี้ยว ต่อความโง่เขลาของปุถุชน เมื่อต้องเผชิญหน้ากับคำถามของพวกเขา เหล่าทูตศักดิ์สิทธิ์จึงเลือกที่จะนิ่งเงียบ\nดังนั้นผู้คนจึงเบนสายตาขึ้นสู่ท้องฟ้า และประกอบพิธีบวงสรวงแด่ดวงจันทร์ทั้งสามดวง ท่ามกลางราตรีกาลที่แสงตะวันไม่อาจส่องถึง\n\nเหนือฟากฟ้ายามวิกาล เหล่าธิดาแห่งความฝันและบทกวี ได้เฝ้ามองความผันแปรของโลกมนุษย์อยู่ทุกเมื่อเชื่อวัน\nท่ามกลางห้วงนิทราแห่งอาณาจักร Arianrhod เบื้องล่างบันไดเจ็ดสิบชั้น และข้างเรือสีเงินที่ส่องประกาย\nจวบจนพวกนางได้ยินว่า ดวงใจของเหล่ามนุษย์ตัวจ้อยที่น่าเวทนาเหล่านี้ ก็เต้นระรัว สอดประสานไปกับการสั่นไหวของดวงจันทร์เช่นกัน...\n\nม่านราตรีทอดสายตาลงมายังผืนโลก เฉกเช่นดาราสีเงินที่เคยส่องประทีปนำทาง ให้แก่เรือเวหาของเหล่ามังกร\nพวกนางนำพาความบ้าคลั่ง และแรงบันดาลใจหวนคืนสู่ใต้เงาจันทร์ สิ่งนั้นคือคำตอบที่ \"ระเบียบ\" ไม่อาจมอบให้ได้\nยามเมื่อดาวแห่งรุ่งอรุณทอแสงขึ้นอีกครา ผู้นำพิธีผู้หวนคืนจากยอดขุนเขา ได้นำเครื่องรางวงล้อชิ้นเล็ก ๆ กลับมาด้วย\n\"วงล้อจันทรา\" นี้ คือพันธสัญญาใหม่ ที่จันทราทั้งสามได้ให้ไว้แก่ปวงประชา..."
	},
	"plume": {
		"name": "Moonlit Offering's Parting Light",
		"relicType": "EQUIP_NECKLACE",
		"relicText": "Plume of Death",
		"description": "นักบวชผู้เขียนบทอธิษฐานถวายแด่ดวงจันทร์สุญตาในสมัยโบราณ ได้ดูดซับแรงบันดาลใจมากมายจากปากกาขนนกด้ามนี้",
		"story": "เคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล ยังคงมีจำนวนถึงสาม\nในยุคนั้น ผู้มีปีกซึ่งเหยียบย่ำดาวแห่งรุ่งอรุณ และสถิตอยู่สูงเหนือจันทรา ได้กลายเป็นผู้ครองนภาอันเป็นนิรันดร์\n\nเมื่อเรืออาร์คได้จอดเทียบท่า การสรรค์สร้างได้สิ้นสุดลง ขุนเขาและสายน้ำต่างก่อร่างขึ้นตามลำดับ\nภายใต้พื้นพิภพและในห้วงมหาสมุทร ได้กลายเป็นที่พำนักของเผ่าพันธุ์ และราชันผู้พ่ายแพ้จากโลกเก่า\nเจ้าแห่งโลกาในเปลือกไข่ ใช้ม่านลวงตาปิดกั้นท้องนภาที่แท้จริงอันวิปลาส\nอำพรางความน่าสะพรึงกลัว ที่ครั้งหนึ่งเคยทำให้แม้แต่เหล่าราชันผู้ปกครองฝูงอสูร ยังมิอาจข่มตานอน\n\nแสงอาทิตย์อันเกรี้ยวกราดได้กวาดล้างท้องนภา แต่บัลลังก์ใหม่ ก็ยังคงเว้นที่ว่างบนฟากฟ้า ไว้ให้แก่สามพี่น้องแห่งราตรีแสงจันทร์\nอาจเป็นเพราะในแผนการที่ถูกกำหนดไว้ โลกใบนี้ที่แม้แต่กระแสธารแห่งธาตุ ยังไหลเวียนอย่างเป็นระเบียบ ก็ยังคงถวิลหาปรากฏการณ์แห่งน้ำขึ้นน้ำลง\nเหล่าผู้ขับขานแห่งสามสิบราตรีรู้ดีว่า ลำพังเพียงพวกนาง คงไม่อาจปกปักรักษาดาวเคราะห์อันโดดเดี่ยวเวิ้งว้างดวงนี้ ให้รอดพ้นจากการสูญสลายที่กำลังจะมาถึงได้\nก่อนที่การดับสูญครั้งสุดท้ายจะมาเยือน ไม่ว่าใครจะเป็นผู้กำชัยในศึกระหว่างความดีและความชั่ว ก็ย่อมดีกว่าการแตกดับไปสู่ความว่างเปล่าชั่วนิรันดร์\nบางทีนายเก่าผู้ตกอยู่ในวังวนแห่งม่านหมอกของพวกนาง อาจไม่มีวันค้นพบคำตอบ หรือบางทีคำตอบนั้นอาจอยู่เพียงแค่ตรงหน้าแล้ว\n\nเป็นไปตามที่พวกนางคาดหวังไว้ ผู้ปกครองท้องนภารังเกียจผู้ทำลายล้างที่อยู่ในม่านหมอกทมิฬ\nคงเป็นเพราะในการเดินทางอันยาวนานเพื่อข้ามผ่านแดนมืดมิด มันได้ประจักษ์แก่สายตาถึงดวงดาราที่ร่วงหล่นดับสูญมานับไม่ถ้วน\nด้วยเหตุนี้ พวกนางจึงได้เลือก \"ระเบียบ\" หรือพูดให้ถูกคือ การยินยอมโอบรับมันเข้ามา\nนั่นคือยุคสมัยที่จันทราทั้งสามและดาวแห่งรุ่งอรุณร่วมกันปกครอง เป็นยุคสมัยที่ความนิรันดร์ยังคงเป็นนิรันดร์"
	},
	"sands": {
		"name": "Moonlit Offering's Final Hour",
		"relicType": "EQUIP_SHOES",
		"relicText": "Sands of Eon",
		"description": "นาฬิกาทรายที่นักปราชญ์ผู้แสวงหาความจริงจากดวงจันทร์สุญตาในสมัยโบราณ เตรียมไว้เพื่อระลึกถึงวันสิ้นโลก",
		"story": "เคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล ยังคงมีจำนวนถึงสาม\nในยุคนั้น มังกรดึกดำบรรพ์ผู้ถือกำเนิดจากทะเลน้ำหอม ได้เหินทะยานสู่ห้วงอวกาศลึก ก่อนจะเลือนหายไปในม่านหมอกแห่งดารา\n\nม่านหมอกอันมืดมิดนั้น ลึกล้ำซะจนแม้แต่แสงดาวที่พร่างพราวทั่วฟ้า ก็ไม่อาจหลีกหนีจากแรงดึงดูดของมันได้\nเพื่อค้นหาคำตอบก่อนที่ดวงดาวดวงนี้จะถูกกลืนกิน มังกรยักษ์จึงตัดสินใจ มุ่งหน้าสู่การเดินทางอันแสนยากลำบากเพียงลำพัง\nเขาบันดาลให้ดวงจันทร์ทั้งสามลอยขึ้นจากพื้นพิภพ ร้อยรัดโลกใบเล็กนี้ไว้อย่างแน่นหนา ด้วยพันธนาการแห่งกระแสน้ำ\nแสงจันทร์จะสาดส่องทั่วผืนปฐพีอันอุดมสมบูรณ์ ท่ามกลางราตรีกาลอันยาวนานแห่งจุดจบ ตราบจนกว่ามังกรพเนจร จะหวนคืนจากดินแดนแห่งสายหมอก\nแต่พันปีแล้วพันปีเล่าที่ผ่านพ้นไป สามพี่น้องแห่งจันทราก็ยังไม่เคยได้พบพานนายเก่า ที่พวกนางเฝ้ารอคอย\nจวบจนกระทั่งวันนั้น วันที่ผู้มาเยือนผู้มีปีกปกคลุม ได้เหยียบย่างลงมาพร้อมกับดาวแห่งรุ่งอรุณ...\n\nนั่นไม่ใช่ศัตรูตัวฉกาจในคำทำนาย ที่จะมาดับมอดแสงแห่งหมู่ดาว และดูเหมือนจะไม่ได้คิดช่วงชิงต้นธาร ที่คอยค้ำจุนการดำรงอยู่ของโลกไป\nเมื่อต้องเผชิญหน้ากับผู้มาเยือนที่ไม่ได้รับเชิญผู้นี้ ผู้คุ้มกันทั้งสามที่เป็นตัวแทนเจตจำนงของดวงดาว ต่างทำอะไรไม่ถูก และได้แต่ถกเถียงกันไม่จบสิ้น\nแต่ไม่ว่าจะยอมจำนนหรือขัดขืน จะสู้หรือจะตาย ราชาแห่งกองทัพนับหมื่นก็จะเหยียบย่ำทำลายทุกอย่างที่ขวางหน้ามันอย่างไร้ความปรานี\nเพราะนี่คือโลกใบใหม่ ที่มันได้เลือกสรรไว้แก่บุตรแห่งมนุษย์ และภายใต้แบบแผนของมัน ทั้งผืนพิภพและแผ่นฟ้าจะถูกผลัดเปลี่ยนใหม่จนหมดสิ้น\nก่อนที่การยึดครองของแสงสว่างจะจบลง ผู้รับใช้แห่งรัตติกาลทำได้เพียง เฝ้ามองการเปลี่ยนแปลงอย่างเงียบงัน..."
	},
	"goblet": {
		"name": "Moonlit Offering's Libation",
		"relicType": "EQUIP_RING",
		"relicText": "Goblet of Eonothem",
		"description": "แก้วเหล้าที่ผู้ศรัทธาทำหายไปขณะถวายเครื่องบูชาแด่ดวงจันทร์สุญตาในสมัยโบราณ ระหว่างงานเลี้ยงสุดท้ายของพิธีกรรม",
		"story": "เคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล ยังคงมีจำนวนถึงสาม\nผู้หลับใหลของสามโลกยังไม่ได้ตื่นจากนิทรา มีเพียงฟากฟ้ายามราตรีเท่านั้น ที่ล่วงรู้ถึงความฝันและความปรารถนาของพวกเขา\n\nเพื่อนำพาดวงวิญญาณผู้พลัดถิ่น กลับสู่เคหาทองคำเหนือจันทรา เรือสีเงินลำใหญ่จึงได้แล่นเข้าสู่ท่าเรือ Meropis\nแดนสวรรค์ที่ครั้งหนึ่งเคยสงวนไว้ แด่สรรพชีวิตอันไหลเวียนอยู่กลางลมปราณแห่งธาตุ บัดนี้ก็ได้เปิดประตูต้อนรับเหล่ามนุษย์ธรรมดาแล้วเช่นกัน\nผู้คนที่ไล่ตามกระแสน้ำ ต่างพากันสดุดีองค์ราชาแห่งแสงสีเงิน และถวายบทเพลงเริงระบำ แด่มงกุฎทั้งสามแห่งราตรีแสงจันทร์\nเมื่อเทียบกับราชาแห่งสวรรค์ผู้เกรี้ยวกราดไร้ปรานี แสงนวลใยของจันทราทั้งสาม กลับปลอบประโลมทุกดวงวิญญาณที่หลงทาง ดุจดั่งมารดาผู้เปี่ยมเมตตาเสมอ\n\nด้วยเหตุนี้ อาณาจักรทั้งหลายบนผืนพิภพ จึงมอบความศรัทธาอันแรงกล้า แด่มารดาแห่งราตรีแสงจันทร์\nพวกเขาปีนป่ายขึ้นสู่ยอดเขา Vindagnyr เพื่อถวายบทกวีแห่งมงกุฎแด่จันทราอันสุกสกาว\nบ้างก็ก้าวเข้าสู่ลานพิธีแห่ง Lang-Gan และใช้หยกที่แกะสลักอย่างวิจิตร สะท้อนรูปโฉมของยามราตรี\nหรือบ้างก็เข้าไปในป่าศักดิ์สิทธิ์แห่ง Arcadia เพื่อหักกิ่งก้านสีทองจากหมู่ไม้โอ๊ก\nก่อนที่ดวงตะวันจะรุ่งสาง ความรักใคร่ที่ล่วงล้ำต่อท้องนภา ก็ได้ถือกำเนิดขึ้นจากสิ่งเหล่านี้\n\nแต่ภายในบ้านที่ผู้ครองนภาอันเป็นนิรันดร์ ได้เลือกสรรไว้ให้บุตรแห่งมนุษย์ แม้แต่แสงจันทร์ก็เป็นเพียงเศษเสี้ยวหนึ่ง แห่งความรักอันศักดิ์สิทธิ์เท่านั้น\nการลองดีกับท้องนภาเป็นสิ่งที่ไม่ได้รับอนุญาต เพราะการแสวงหาใด ๆ ที่ก้าวล่วงกฎเกณฑ์ล้วนนำไปสู่หายนะ\nในท้ายที่สุด เมื่อดาบแห่งขอบโลกได้ตวัดผ่านท้องนภา \"ความเป็นนิรันดร์\" ก็ได้เผชิญกับจุดจบของมัน..."
	},
	"circlet": {
		"name": "Moonlit Offering's Silver Crown",
		"relicType": "EQUIP_DRESS",
		"relicText": "Circlet of Logos",
		"description": "มงกุฎเงินที่กวีผู้ถวายบทกวีสรรเสริญแด่ดวงจันทร์สุญตาในสมัยโบราณถอดออก ขณะท่องบทกวีพยางค์สุดท้าย",
		"story": "เคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล จันทราที่มีอยู่สามได้ร่วงหล่นสูญสลายไปแล้วถึงสอง\nโลกที่ไม่ได้รับการปกป้องจาก \"ความเป็นนิรันดร์\" กำลังก้าวไปสู่จุดจบ จวบจนกว่า \"จันทราใหม่\" จะหวนคืน...\n\nเมื่อ \"จันทรานิรันดร์\" ร่วงหล่น ฟ้าดินพลันพลิกผัน\nเมื่อ \"จันทราสีรุ้ง\" แตกสลาย เงาสีชาดจมหายสู่ห้วงทะเลลึก\nเมื่อ \"จันทราน้ำค้างแข็ง\" หยุดหมุน อาณาจักรทั้งปวงกลับสู่ความพินาศ\n\nแต่ทว่าทะเลน้ำหอมแห่งปฐมกาล ยังคงกระเพื่อมไหวตามแรงสั่นสะเทือน ของดวงจันทร์นับพันครั้งในแต่ละปี\nและบทเพลงขับขานอันยาวนานที่ถักทอจากสายพิณสีทอง ก็ไม่เคยหยุดกังวานเพียงเพราะดาราเงินต้องมลทิน\nแม้ถูกขวางกั้นด้วยม่านฟ้าหลายชั้น จนผู้คนบนผืนดินไม่อาจอาบไล้แสงจันทร์ที่แท้จริงได้\nแต่กระแสธารแห่งกาลเวลากลับยังคงเชื่อมโยงถึงกัน ไม่ว่าทิวาหรือราตรี\n\nพวกเราลัดเลาะตามวิถีแห่งหมู่ดาว บ้างก็ก้าวลงสู่บันไดแห่งห้วงนิทรา\nร่อนเร่อยู่ท่ามกลางรุ่งอรุณและอัสดง เพื่อแสวงหาคำตอบที่ซ่อนอยู่หลังม่านกั้น\nดวงใจที่หลุดพ้นจากพันธนาการแห่งนิรันดร์ แม้แผ่วเบาแต่ยังคงสั่นไหวไม่เสื่อมคลาย\nในห้วงฝันแห่งนิรันดร์และชั่วขณะ ต่างเฝ้ารอวาระสุดท้ายที่จะอุทิศแด่จันทรา..."
	}
}