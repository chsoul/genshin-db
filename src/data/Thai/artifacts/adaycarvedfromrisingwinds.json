{
	"id": 15044,
	"rarityList": [
		4,
		5
	],
	"name": "A Day Carved From Rising Winds",
	"effect2Pc": "เพิ่มพลังโจมตี 18%",
	"effect4Pc": "หลังจากการโจมตีปกติ, ชาร์จโจมตี, สกิลธาตุ หรือท่าไม้ตายโจมตีโดนศัตรู จะได้รับ Blessing of Pastoral Winds เป็นเวลา 6 วินาที: เพิ่มพลังโจมตี 25% หากผู้สวมใส่สำเร็จ \"แบบฝึกหัดของแม่มด\" แล้ว Blessing of Pastoral Winds จะอัปเกรดเป็น \"Resolve of Pastoral Winds\" ซึ่งจะเพิ่มอัตราคริให้ผู้สวมใส่ที่ผ่านการทดสอบอีก 20% เอฟเฟกต์นี้สามารถเกิดขึ้นได้ แม้ผู้สวมใส่อยู่ในทีม แต่ไม่ได้เข้าร่วมการต่อสู้",
	"flower": {
		"name": "Windborne Flower's Spruchdichtung",
		"relicType": "EQUIP_BRACER",
		"relicText": "Flower of Life",
		"description": "ดอกคริสตัลสีเขียวที่ไม่มีวันโรยรา ว่ากันว่าในอดีตอันไกลโพ้น มันเคยเป็นของสาวน้อยพเนจรคนหนึ่ง ที่สามารถเรียกสายลมและดอกไม้นับพันได้",
		"story": "\"ในนามของผู้นำตระกูล Gunnhildr ขอให้คำสัตย์ปฏิญาณต่อเทพเจ้าที่ถือกำเนิดใหม่\"\n\"พวกเราเคยระหกระเหินในลมเหนืออันคมกริบดั่งมีดดาบ ทนทุกข์ทรมานกับความเจ็บปวดอันขมขื่น และหนาวเหน็บราวผ้าห่อศพ\"\n\"แผ่นดินเกิดถูกฝังกลบ อยู่ภายใต้ความเงียบงันแห่งความตายสีเงินขาว จารีตประเพณีที่หลงเหลือ ก็สูญสลายไปกับนครร้างที่ล่มสลาย\"\n\"แต่กระดูกสันหลังของพวกเราจะไม่มีวันคดงอ เฉกเช่นดอกไม้ที่ถูกพายุฝนขัดเกลาจนงดงาม\"\n\"จะไม่ทอดทิ้งมิตรภาพในวันที่มืดมน และจะไม่มีวันลืมคำสัตย์สาบานที่จารึกไว้ด้วยเลือด\"\n\n\"ในนามของผู้นำตระกูล Gunnhildr ขอให้คำสัตย์ปฏิญาณต่อเทพเจ้าที่ถือกำเนิดใหม่\"\n\"พวกเราจะไม่ทำอย่างตระกูล Gotini ที่ถวายวิหคขับขานทองคำบริสุทธิ์อันวิจิตร\"\n\"พวกเราจะไม่ทำอย่างตระกูล Hlaewringi ที่ให้คำมั่นว่าจะถวายเกียรติยศแห่งสงครามแด่สายลม\"\n\"ไม่เหมือนชาว Bructeri ที่สร้างวิหารศักดิ์สิทธิ์ หรือชาว Sitones ที่ร้อยเรียงบทกวีอันงดงาม\"\n\"สิ่งที่พวกเรามอบให้แก่สายลม มีเพียงบุปผานานาพรรณ จิตใจอันแรงกล้า และความสัตย์จริงที่ไม่มีวันเหี่ยวเฉา\"\n\n\"ในนามของผู้นำตระกูล Gunnhildr ขอให้คำสัตย์ปฏิญาณต่อเทพเจ้าที่ถือกำเนิดใหม่\"\n\"พวกเราเคยเผชิญหน้ากับสายลมที่เกรี้ยวกราด และเคยร่วมรบเคียงบ่าเคียงไหล่ กับเทพเจ้าบนยอดหอคอยสูง\"\n\"พวกเราเคยเป็นสักขีพยานของสายลมที่อ่อนโยน และได้ถือกำเนิดใหม่ ในฤดูใบไม้ผลิหลังผ่านพ้นความมืดมน\"\n\"หากวันใดสายลมกลับกลายเป็นพายุร้าย และทรราชหมายมุ่งจะกดขี่มวลมนุษย์อีกครั้ง\"\n\"พวกเราจะไม่ลังเลที่จะให้โลหิตชโลมบุปผา แม้จะต้องเป็นปฏิปักษ์ต่อบัลลังก์เทพอีกหนก็ตาม\"\n\"หากสายลมยังคงอ่อนโยนนิรันดร์ดั่งเช่นเวลานี้ และหากสวรรค์ยังเมตตาต่ออาณาจักรของเรา\"\n\"พวกเราก็จะไม่ลังเลที่จะปกป้องบทเพลงแห่ง Mondstadt ตลอดไป ดั่งที่สายลมใหม่เคยมอบที่พักพิงแก่เรา\"\n\n\"ในนามของผู้สืบเชื้อสายแห่ง Arcadia อันยิ่งใหญ่ ขอสวมมงกุฎแห่งสายลมพันทิศ แด่เทพเจ้าที่ถือกำเนิดใหม่\"\n\"ขอให้ท่านเอ่ยวาจาดั่งเช่นที่นายเก่าของเราเคยเอื้อนเอ่ย จนกว่าศรัทธาของปวงชนจะหลอมรวมเป็นหนึ่งดั่งบทกวี\"\n\"ขอให้ท่านปฏิบัติตนดั่งเช่นที่นายเก่าของเราเคยกระทำ จนกว่านายเก่าของเราจะได้ปฏิบัติเฉกเช่นเดียวกับท่าน\""
	},
	"plume": {
		"name": "Dawn's Brilliant Oath",
		"relicType": "EQUIP_NECKLACE",
		"relicText": "Plume of Death",
		"description": "ขนนกสีเขียวสดใสดุจแสงอรุณ ว่ากันว่าในอดีตอันไกลโพ้นนั้น มันเคยเป็นขององครักษ์ผู้ละทิ้งชื่อเสียงเรียงนามผู้หนึ่ง",
		"story": "นั่นคือยุคสมัยโบราณที่แห้งแล้ง ยุคอดีตที่แสงอรุณแห่งรุ่งสาง ยังมิอาจทะลวงผ่านรัตติกาลอันหนาวเหน็บ\nนักรบผู้สวมเกราะเหล็กกล้าถือกำเนิดมา โดยมิเคยได้ยลโฉมท้องนภาสีคราม มีเพียงพายุคลั่งที่คอยปิดกั้นฟากฟ้าอันหนาวเหน็บไว้\nเดิมทีได้รับบัญชาให้บดขยี้เหล่ากบฏในตรอกมืด ที่หวังคิดการใหญ่หมายสั่นคลอนหอคอยสูงให้สิ้นซาก\nแต่กลับยอมทิ้งคมดาบในมือลง เพียงเพราะบทเพลงที่หลั่งไหลออกมา จากสายพิณของเด็กหนุ่มนักกวีผู้นั้น\n\nมิใช่เพราะถูกล่อลวงด้วยวาทศิลป์แห่งการกบฏ และมิใช่เพราะหวั่นไหวไปกับคำสัญญาจอมปลอม\nหากแต่ความโหยหาที่นกในกรงขังมีต่อผืนฟ้า คือสิ่งที่สลักลึกอยู่ในสายเลือดของสรรพชีวิตมาตั้งแต่ต้น\nไม่ว่าจะเป็นเหล่าคนยากไร้ ที่นั่งคุดคู้ตัวสั่นอยู่ข้างกายเด็กหนุ่ม เพราะถูกพายุคลั่งซัดจนมิอาจหยัดยืน\nหรือจะเป็นหญิงสาวผู้ร่อนเร่ไปบนทุ่งร้างสีขาวโพลน ผู้เฝ้าวิงวอนต่อสายลมและบุปผานับพัน\nไม่ว่าจะเป็นภูตแห่งสายลมตัวน้อย ที่ถูกเสียงพิณของเด็กหนุ่มเปิดประตูหัวใจให้ตื่นรู้\nหรือกระทั่งเหล่าทหารผู้ได้รับบัญชาให้มาปราบปราม แต่กลับต้องทนทุกข์และหิวโหยไม่ต่างจากพวกเขา\nไม่ว่าจะเป็นกวีเฒ่าผู้ถูกควักดวงตา หรือช่างฝีมือพเนจรผู้ถูกสะบั้นข้อมือทั้งสองทิ้ง\nหรือผู้เจ็บป่วยอีกคณานับ ที่แม้แต่นามกรก็ยังถูกเสียงลมพายุพัดกลบจนเลือนหาย\nท่ามกลางบทเพลงที่แทรกซึมเข้าสู่ราตรีอันหนาวเหน็บ ราวกับลมยามเช้าที่แผ่วเบา และแสงรุ่งอรุณที่อบอุ่นนั้น\nพวกเขาต่างพร้อมใจกันเงยหน้าขึ้นมา ทอดสายตามองไปยังฟากฟ้า ที่ในยามนั้นยังคงดูห่างไกลเหลือเกิน\nแม้แต่ข้ารับใช้คนสนิทที่เทพราชาโปรดปรานที่สุด พรานสาวผู้เย็นชาเงียบขรึมแต่เที่ยงธรรมและพึ่งพาได้ผู้นั้น\nก็คงเพียงแต่ถูกบีบคั้นภายใต้อำนาจของเจ้านายเก่า จึงจำต้องยอมให้มือเรียวขาวคู่นั้น เปรอะเปื้อนโลหิตสีแดงฉานของผู้บริสุทธิ์\nมิเช่นนั้นแล้ว นางจะยอมทรยศทรราช เพราะคำเกลี้ยกล่อมเพียงไม่กี่คำ แล้วหันมาติดตามเหล่าผู้คนที่ลุกขึ้นต่อต้านได้อย่างไร?\nแม้จะไม่ช่างเจรจา แต่นางก็คงปรารถนาถึงรุ่งอรุณที่อ่อนโยนกว่านี้ เฉกเช่นเดียวกับสหายร่วมอุดมการณ์เป็นแน่...\n\nด้วยเหตุนี้ นักรบผู้เงียบงันจึงละทิ้งทั้งหน้าที่และนามกร แล้วหันมาถักทอตาข่ายในเงามืด\nคอยรวบรวมสายลมที่กระจัดกระจายในราตรีกาล ให้แก่เด็กหนุ่มผู้ขับขานบทเพลงแห่งรุ่งอรุณ จวบจนมันพัดโหมสู่กำแพงพายุอันสูงตระหง่าน\n\n\"ใช้บุปผานิรนามจุมพิตซับซึ่งน้ำตา อย่าโศกาเมื่อต้องลายามรุ่งสาง\"\n\"จวบจนลมเช้าพัดพานามฉันเลือนราง จักส่องทางสว่างแท้แก่เธอเอง\""
	},
	"sands": {
		"name": "A Note in Spring's Leich",
		"relicType": "EQUIP_SHOES",
		"relicText": "Sands of Eon",
		"description": "นาฬิกาทรายที่บรรจุเม็ดทรายสีเขียว ไม่รู้ว่าเพราะเหตุใด ไม่ว่าจะพลิกมันกลับอย่างไร เม็ดทรายก็ไม่ไหลลงมาแม้แต่น้อย",
		"story": "\"เหล็กไม่อาจตัดมันได้ และกำแพงหินของเรือนจำ ก็ไม่สามารถขังมันได้\"\n\"สายลมย่อมไม่หวั่นเกรงต่ออนาคต และยังคงพัดพาสู่วันพรุ่งนี้\"\n\"ทรราชผู้น่าเวทนาเอ๋ย ไม่ว่าโลหิตจะย้อมมือของท่านจนแดงฉานเพียงใด\"\n\"ตราบใดที่สายลมยังคงพัดผ่าน ท่านก็มิอาจช่วงชิงอิสรภาพในการขับขานบทเพลงไปได้\"\n\nในยามที่พายุคลั่ง ม้วนตัวขึ้นเบื้องหน้าบัลลังก์เทพที่กำลังพินาศลง เด็กหนุ่มร่างบางได้ดีดสายพิณขึ้นเป็นครั้งสุดท้าย\nบทเพลงที่เดิมทีเป็นเพียงท่วงทำนองในเงามืดของตรอกซอย เพื่อช่วยปลุกปลอบความกล้าแก่ผู้ถูกกดขี่\nบัดนี้ได้รับการขัดเกลาท่ามกลางการต่อสู้อันยาวนาน จนแปรเปลี่ยนเป็นเสียงกู่ร้องของมวลชน ที่แม้แต่สายลมอันเกรี้ยวกราด ก็ไม่อาจฉีกกระชากให้ขาดสะบั้น\n\nในเมื่อกายเนื้อของปุถุชนไม่อาจก้าวล่วงบัลลังก์เทพ ในเมื่อบทเพลงใน \"ขณะนี้\" ไม่อาจหยุดยั้งภัยพิบัติได้\nเช่นนั้น ก็จงใช้ปณิธานของ \"ขณะนี้\" ที่มีอยู่นับไม่ถ้วน ร้อยเรียงเข้ากับความโหยหาอิสรภาพ อันไร้ที่สิ้นสุดจากทุกยุคสมัย\nเปลี่ยนความเคียดแค้นที่ฝังลึกถึงกระดูกในชั่วพริบตานั้น ให้เจือจางลงไปในกาลเวลาอันยาวนาน ประหนึ่งดั่งละอองเกสรที่ปลิดปลิว\n\nเด็กหนุ่มผู้ใช้เรือนร่างเป็นดั่งพิณ กลับดีดบรรเลงสาย ที่เดิมทีเป็นของจ้าวแห่งกาลเวลาได้ในชั่วพริบตา\nก่อนที่มารดาแห่งสายลมทั้งพันจะทันประหลาดใจ และทอดสายตามองลงมายังแดนเหนือที่รกร้างเพียงชั่วครู่\nพายุคลั่งอันเกรี้ยวกราดในชั่วขณะนั้น ก็ได้แปรเปลี่ยนเป็นบทกวีแห่งสายลมอันอ่อนโยน ที่พัดผ่านนานนับพันปี\nกลายเป็นสายลมแผ่ว ที่พัดผ่านน้ำพุใสและไวน์ผลไม้ กลายเป็นเสียงสนลู่ลม และบทเพลงในทุ่งหญ้าเขียวขจีอันไกลโพ้น\nกลายเป็นคมดาบ ที่ทิ่มแทงเหล่าราชวงศ์และมังกรพิษ กลายเป็นคำสัตย์สาบานอันเก่าแก่ และเสียงทอดถอนใจของคู่รัก\nจุดเริ่มต้นของแสงรุ่งอรุณ คือชั่วขณะที่มหาดุริยางคศิลป์แห่งพันปี ได้เริ่มบรรเลงบทเพลงแรก\nบทเพลงนั้นมีนามว่า Mondstadt ผู้ใดที่หัวใจรักในอิสระล้วนเป็นผู้บรรเลงบทเพลงนี้\n\nเพียงแต่เลือดเนื้อของนักดีดพิณคนแรกสุดนั้น กลับมิอาจแบกรับบทเพลงแห่งการรังสรรค์อาณาจักรได้ไหว\nมหาดุริยางคศิลป์ที่ปลุกอำนาจจำลองแห่งกาลเวลา ได้ปลดปล่อยความเกรี้ยวโกรธที่อัดแน่นชั่วขณะนั้น ให้กระจายสู่ห้วงเวลานับพันปี\nร่างของกวีร่วงหล่นลง พร้อมกับการล่มสลายของหอคอย นามที่ควรจารึกไว้ กลับถูกสายลมแห่งกาลเวลาชะล้างจนสิ้น\nดั่งเกล็ดหิมะที่ละลายหายไป ท่ามกลางสายลมละมุนของฤดูใบไม้ผลิ ไม่มีผู้ใดล่วงรู้ และไม่มีผู้ใดสามารถเอื้อนเอ่ยเรียกขานได้อีก\nมีเพียงภูตแห่งสายลมตัวน้อยตนนั้น ที่ในวันที่มารดาแห่งกาลเวลาและสายลมมอบพลังให้\nได้แอบเด็ดเอาเศษเสี้ยวหนึ่งของห้วงเวลาในอดีตเอาไว้ พร้อมกับชื่อนั้นที่แม้แต่การย้อนเวลากลับไป ก็มิอาจกอบกู้คืนมาได้\n\n\"สหายรักของฉัน โปรดรับสายลมอันอ่อนโยนแห่งพันปี ความถวิลหาในความสุข และความฝันแห่งอิสรภาพนี้ไว้\"\n\"โปรดอย่าโศกเศร้าอาลัยถึงฉัน ตราบใดที่สายลมยังคงพัดผ่าน ผู้คนก็จะสามารถขับขานบทเพลงแห่งความหวังในวันพรุ่งนี้ได้ เฉกเช่นเดียวกันกับฉัน\""
	},
	"goblet": {
		"name": "Heldenepos's Unspoken Tale",
		"relicType": "EQUIP_RING",
		"relicText": "Goblet of Eonothem",
		"description": "แก้วเหล้าสีเขียวทรงโบราณ ว่ากันว่าในอดีตอันไกลโพ้นนั้น มันเคยเป็นของกวีพเนจรนิรนามผู้หนึ่ง",
		"story": "นั่นคือยุคสมัยโบราณที่แห้งแล้ง ยุคอดีตที่สายลมอันอบอุ่นแห่งฤดูใบไม้ผลิ ยังมิได้พัดพาน้ำแข็งและหิมะให้ละลาย\nจอกสีครามมิเคยได้รองรับเมรัยรสเลิศ สิ่งที่รินไหลผ่านริมฝีปากมีเพียงบทเพลงอันขมขื่น\n\nนักธนูผู้เงียบขรึมแผลงศรดอกสุดท้ายใส่ทรราช ยอมสละชีพเพื่อทะลวงผ่านกำแพงวายุอันแข็งแกร่ง\nบทเพลงประสานเสียงแห่งการต่อต้านดังกึกก้อง สายลมแผ่วเบาแปรเปลี่ยนเป็นคลื่นแห่งความพิโรธที่เชี่ยวกราก พุ่งทะลวงเข้าสู่หัวใจของราชาผู้เดียวดาย\nนั่นควรจะเป็นบทสรุปของการที่ปุถุชนลุกฮือขึ้นต่อต้านเทพเจ้า เพราะลอร์ดแห่งพายุได้ร่วงหล่นจากหอคอยสูงแล้ว\nแต่ทว่า ยังไม่ทันที่เหล่าวีรชนผู้ทำลายพันธนาการ จะได้ไว้อาลัยแด่สหายผู้เสียสละ\nมหาพายุอันบ้าคลั่งก็พลันปะทุขึ้นอย่างกะทันหัน หมายจะกลืนกินเหล่าผู้คนที่เพิ่งได้รับชีวิตใหม่ให้สิ้นซาก\n\nนั่นคือเสียงคร่ำครวญสุดท้ายของทรราชผู้ถูกทุกคนทรยศ และภาพฝันพังทลาย ที่ดังออกมาจากบนบัลลังก์ซึ่งกำลังแหลกสลาย\nแม้แต่แรงอาฆาตยามใกล้ดับสูญของเทพเจ้าที่อ่อนแอที่สุด ก็ยังมากพอจะทำลายปราการแกร่งที่มนุษย์สร้างขึ้นได้\nแล้วนับประสาอะไรกับเทพราชาผู้นั้น ผู้ที่ตัดผ่านฟากฟ้าอันเยือกแข็ง ผ่าแยกขุนเขาด้วยสายลมอันเกรี้ยวกราด และยิงมังกรยักษ์ให้ร่วงหล่น\nเหล่าผู้ต่อต้านที่ทุ่มเทกำลังจนหมดสิ้นเพื่อสังหารเทพเจ้า ไม่อาจหยุดยั้งหายนะที่ไม่คาดคิดนี้ได้อีกต่อไป\nความหวังที่เพิ่งผลิบานบนซากปรักหักพัง ดูเหมือนจะถูกลิขิตให้ต้องถูกพายุบ้าคลั่งที่โหมกระหน่ำ พัดทำลายจนสิ้นสูญ\n\nในชั่วขณะที่เสียงกึกก้องแห่งความตายใกล้จะมาถึง สิ่งที่สะท้อนในดวงตาของเหล่าภูต อัศวิน และผู้คนเบื้องล่างหอคอย\nกลับเป็นเงาร่างอันบอบบางของเด็กหนุ่มนักดีดพิณ ผู้ไม่เคยเจนจัดในการศึก ที่กำลังก้าวออกไปเผชิญหน้ากับพายุคลั่งนั้น\n\nไม่เคยมีลำนำใดขับขานถึงความลึกลับในชั่วขณะนั้น ไม่เคยมีบทกวีใดหยั่งลึกถึงเหตุผลในเสี้ยววินาทีนั้น\nสายลมที่รุนแรงจนสามารถฉีกกระชากกระดูกปฐพี กลับสงบนิ่งลงอย่างฉับพลัน จนผู้ศรัทธาในยุคหลัง ต่างขนานนามมันว่าเป็นปาฏิหาริย์\nมีเพียงจ้าวแห่งบทกวีผู้ได้รับการเทิดทูนเท่านั้นที่ล่วงรู้ ว่าถ้อยคำใดที่ถูกจารึกไว้ก่อนรุ่งอรุณจะมาเยือน..."
	},
	"circlet": {
		"name": "Minnesang of Love and Lament",
		"relicType": "EQUIP_DRESS",
		"relicText": "Circlet of Logos",
		"description": "เครื่องประดับผมงามหรู ที่ประดับด้วยหยกเขียวและคริสตัลสีเขียว ว่ากันว่าในอดีตอันไกลโพ้น มันเคยเป็นของประจำตัวที่จ้าววายุมอบให้แก่คนรัก",
		"story": "ในจอกแก้วสีทองเรืองรอง เอ่อล้นไปด้วยไวน์แดงฉานดั่งโลหิต หยกสีวารีไล้ผ่านเปียผมสีขาวนวลอย่างแผ่วเบา\nเท้าเปลือยเปล่าไม่ได้ย่ำผ่านเกล็ดน้ำแข็งละเอียดดุจธุลีเงินอีกต่อไป คงเหลือเพียงธุลีเงินที่ขาวราวกับหิมะร่วงหล่นบนปลายเท้า\nภายใต้เงาเอื้อมของหอคอยสูง ภายในกรงขังแห่งความลุ่มหลงมัวเมา พรานสาวหลงสำคัญตัวผิด คิดว่าตนได้รับความสิเน่หาจากนายทาสผู้เป็นเจ้าชีวิต\nเฉกเช่นเดียวกับช่างฝีมือผู้พลัดถิ่นคนนั้น ช่างผู้ถวายวิหคขับขานที่หลอมจากทองคำแท้แด่นาง เพียงเพื่อขอแลกกับชีวิต\nก็ยังถูกราชันของนางใช้พายุคลั่งสะบั้นข้อมือทั้งสอง เพียงเพื่อมิให้ของเล่นชิ้นงามนี้ตกไปอยู่ในมือของผู้อื่นใดได้อีก\n\nยามเมื่อเหล่าทายาทผู้โง่เขลาในอดีตยอมศิโรราบต่อพายุคลั่ง และถวายนางประหนึ่งเครื่องบูชายัญแด่ราชันแห่งยอดหอคอย\nพรานไพรผู้เคยพำนักร่วมกิ่งไม้แห้งกับเค้าแมวขาว และเคยเริงระบำร่วมกับพญาเหยี่ยวกลางทุ่งร้าง หาได้ล่วงรู้ไม่\nว่าจ้าวแห่งสายลมผู้เป็นที่หวาดเกรงของปวงประชา จะทรงโปรดปรานในฝีมือธนู จนแต่งตั้งให้นางเป็นคนสนิทข้างกาย\nเฉกเช่นเดียวกับที่ก่อนจะได้พานพบกับราชันของนาง นางไม่เคยได้ตระหนักถึงความรักอันอ่อนโยน หรือความเกลียดชังอันรุ่มร้อน\nเฉกเช่นเดียวกับที่ก่อนจะได้พานพบกับราชันของนาง พรานไพรผู้ท่องไปในแดนรกร้าง ไม่เคยมีหัวใจเฉกเช่นมนุษย์มาก่อน\n\nหากแม้นมีผู้ที่ถือกำเนิดมาพร้อมความฝันแห่งความดีงามและเสรีภาพ ปรารถนาจะขับขานบทเพลง เพื่อทะลวงผ่านกำแพงพายุแห่งความสิ้นหวัง\nหากแม้นเทพเจ้าเอง ก็อาจถูกจองจำอยู่ในความยึดติดและอัตตาของตน จนจมดิ่งอยู่ในความเพ้อฝันที่เรียกว่านิรันดร์\nเช่นนั้นแล้ว ก็ย่อมมีผู้ที่ถือกำเนิดมาอย่างเว้าแหว่ง ซึ่งทำได้เพียงใช้ความจงรักภักดีอันมืดบอด มาช่วยเติมเต็มความว่างเปล่าในจิตใจ\n\n\"เจ้านายผู้เป็นที่รักยิ่งของฉัน นอกจากท่านแล้ว ก็ไม่มีใครเคยทำให้ฉันได้เห็นฝันอันหวานละมุน\"\n\"ไม่ว่าจะเป็นเกลียวคลื่นที่จุมพิตผืนทราย หรือพงไพรสีเขียวขจีที่โอบกอดความอุดมสมบูรณ์ของผืนธรณี\"\n\nพายุคลั่งไม่เคยสะท้อนภาพความเจ็บปวด ของเหล่ามดปลวกผู้ต่ำต้อย\nเฉกเช่นดวงตาของนาง ที่มีเพียงเงาร่างอันสูงส่ง และเดียวดายของเทพราชาเท่านั้น\nเพื่อผู้มีพระคุณที่ทำให้นางได้เข้าใจว่าความรักคือสิ่งใด\nจึงสมควรแล้วที่จะทำให้สายตาที่หวาดกลัว และชิงชังเหล่านั้นดับสิ้นไป\n\nแต่แล้ว...\n\nไม่ว่าจะมอบชัยชนะที่ยิ่งใหญ่แค่ไหนให้แก่ราชันของนาง\nไม่ว่าจะต้องทะลวงลำคอของใคร เพื่อปกป้องกรงขังของเขา\nไม่ว่าจะต้องบดขยี้หมู่บ้านกบฏ จนราบเป็นหน้ากลองไปสักกี่แห่ง\nไม่ว่าจะเฝ้ากระซิบคำหวานที่ข้างหูของเขาไปสักกี่หน\nราชาผู้ประทับอยู่บนยอดหอคอยเสียดฟ้าผู้นั้น ราชาผู้สวมมงกุฎให้แก่พายุคลั่ง\nราชาผู้ก้มมองลงมา กดขี่ และโปรดปรานพสกนิกรทุกคนของพระองค์\nกลับไม่เคยทุ่มเทความรัก อย่างที่เขาพร่ำบอกแก่นางเลยแม้แต่น้อย...\nเขาไม่เคยตระหนี่ที่จะมอบความรักให้แก่พวกไพร่ชั้นต่ำ\nความรักที่เป็นดั่งพายุคลั่ง ที่สามารถฉีกกระชากเลือดเนื้อของปุถุชนให้แหลกลาญ\n\nเมื่อตื่นขึ้นจากความจงรักภักดีอันมืดบอด นางจึงได้ตระหนักรู้\nว่านับตั้งแต่วันที่ได้พบกัน จวบจนถึงจุดสิ้นสุด\nในสายตาของเขา ไม่เคยมีเงาของนางปรากฏอยู่เลยแม้แต่น้อย\n\nใช่แล้ว ใช่แล้วล่ะ หากระบำที่ถวายแด่ม่านวายุและถ้อยคำอ่อนโยน ไม่อาจแลกซึ่งการเหลียวมองจากเขาแม้เพียงชั่วขณะ\nหากเกียรติยศที่อาบย้อมด้วยโลหิต และความสุขเกษมจากการสังหารทั้งปวง ไม่สามารถรั้งให้เขามองเพียงเธอคนเดียวได้ตลอดไป...\n\n...งั้นก็จงให้สายตาของเขา หยุดอยู่ที่ช่วงเวลาที่จารึกภาพของนางลงไปชั่วนิรันดร์เถิด\nนี่คือรักเพียงหนึ่งเดียวที่นางสามารถเข้าใจ และใช้ตอบแทนราชันผู้นั้นได้\nนี่คือรักเพียงหนึ่งเดียวที่เขาเคยแสดงให้เห็น และสามารถถูกเรียกขานได้ว่าเป็นความรัก\nเฉกเช่นที่ปากของเขาพร่ำบอกว่ารักต่อมวลมนุษย์ แต่รอบกายกลับมีเพียงสายลมที่คมกริบดุจคมมีด\n\n\"เจ้านายผู้เป็นที่รักยิ่งของฉัน นอกจากท่านแล้ว ดวงใจของฉันจะไม่รักผู้ใดอีก\"\n\"เพราะงั้นได้โปรดเถอะ... ช่วยมองแค่ฉันเพียงคนเดียว ได้โปรดจ้องมองแค่ฉันคนเดียวเถอะนะ\"\n\n...มนุษย์ผู้ไม่รู้จักความรัก และเทพเจ้าผู้ไม่เข้าใจความรัก\nจวบจนวินาทีที่ต่างฝ่ายต่างฉีกกระชากกันและกัน ก็ยังไม่เคยล่วงรู้ถึงหัวใจของอีกฝ่ายเลย"
	}
}